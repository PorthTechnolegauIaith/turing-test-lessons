# Y Prawf Turing

![](robot.png)

## Cyflwyniad

Mae’r cynllun gwaith hwn wedi'i gynllunio fel cyflwyniad i raglennu seiliedig ar destun gan ddefnyddio Python ar y Raspberry Pi. Erbyn diwedd yr holl wersi, bydd myfyrwyr wedi creu robot sgwrsio rhyngweithiol ac wedi’u cyflwyno at technolegau iaith Cymraeg yn ogystal a'r cysyniad cyfrifiadurol o ddeallusrwydd artiffisial. 

Mae’r cynllun gwaith hwn wedi ei dargedu yn benodol at Gyfrifiadura CA2 cyflwyniadol, er y gellid defnyddio'r gwersi yma mewn cynllun ehangach o waith yn CA3. Mae hyn wedi'i ddatblygu yn unol â chwricwlwm Cyfrifiadura newydd Lloegr.

## Deilliannau dysgu:

Yn ystod y cwrs o dair gwers, bydd myfyrwyr yn dysgu:

- Beth yw Raspberry Pi, beth yw ei brif nodweddion, a sut mae ei osod a’i ddefnyddio.
- Sut i raglennu Raspberry Pi i ymddwyn a sgwrsio fel robot.
- Beth a olygir gan ddeallusrwydd artiffisial, yn enwedig o ran y prawf Turing. 
- Y cysyniadau cyfrifiadureg canlynol:
	- Dilyniannu
	- Dadfygio
	- Mewnbwn defnyddiwr 
	- Datganiadau print


## Rhaglen gyfrifiadura a gyfarfu

### CA2:

- Cynllunio, ysgrifennu a dadfygio rhaglenni a all gyflawni amcanion arbennig; datrys problemau drwy eu torri yn ddarnau llai. Dewis, defnyddio a chyfuno amrywiaeth o feddalwedd ar nifer o ddyfeisiau digidol er mwyn dylunio a chreu amrywiaeth o raglenni. 
- Defnyddio dilyniannu, dewis ac ailadrodd mewn rhaglenni, gweithio gyda newidynnau a ffurfiau amrywiol o fewnbwn ac allbwn.
- Defnyddio rhesymegu rhesymegol er mwyn egluro sut mae rhai algorithmau syml yn gweithio; canfod a gwirio gwallau mewn algorithmau a rhaglenni. 

### CA3:

- Defnyddio dwy iaith raglennu neu fwy, yn cynnwys o leiaf un sydd yn destunol, er mwyn datrys amrywiaeth o broblemau cyfrifiadurol.

[Cwricwlwm Cenedlaethol Rhaglenni Astudiaeth Cyfrifiadura](https://www.gov.uk/government/publications/national-curriculum-in-england-computing-programmes-of-study/national-curriculum-in-england-computing-programmes-of-study#key-stage-3)

## Adnoddau

Ar gyfer y rhan fwyaf o’r wers, awgrymir bod y myfyrwyr yn gweithio ar Raspberry Pi yn unigol neu mewn parau. Dylai fod gan bob myfyriwr fynediad at y cyfarpar safonol a ddisgrifir isod:
- Un Raspberry Pi fesul pob pâr 
- Y cerdyn NOOBS SD diweddaraf, gyda Raspbian wedi ei osod, fesul pob pâr 
- 'espeak' wedi ei lwytho i lawr a’i osod ar bob cerdyn SD
- Bysellfwrdd a llygoden wedi eu cysylltu at y Raspberry Pi fesul pob pâr 
- Monitor wedi ei gysylltu at y Raspberry Pi fesul pob pâr 
- Holltwr clustffonau wedi ei gysylltu at jac sain Raspberry Pi fesul pâr (o wers tri ymlaen)
- Pâr o glustffonau wedi eu cysylltu at yr holltwr fesul pâr (o wers tri ymlaen)

*Nodyn: bydd y gwersi yma yn defnyddio Python 3*.

Gwelwch y [cyfarwyddiadau paratoi ar gyfer athrawon](teacher-instructions.md) am fwy o wybodaeth.

## Gwersi

- [Gwers 1: Sut mae cyfrifiaduron yn meddwl?](Lesson-1/lesson-plan-1.md)
- [Gwers 2: Ydi cyfrifiaduron yn gallu meddwl drostynt eu hunain?](Lesson-2/lesson-plan-2.md)
- [Gwers 3: Creu Robot sy’n sgwrsio](Lesson-3/lesson-plan-3.md)

## Trwydded

Oni bai fod datganiad fel arall, mae popeth yn yr ystorfa hon ynghlwm wrth y drwydded ganlynol:

![Creative Commons License](http://i.creativecommons.org/l/by-sa/4.0/88x31.png)

***Gwersi Prawf Turing*** gan y [Sefydliad Raspberry Pi](http://raspberrypi.org) wedi'i drwyddedu dan [Creative Commons Attribution 4.0 International License](http://creativecommons.org/licenses/by-sa/4.0/).

Wedi'i seilio ar waith yn: https://github.com/raspberrypilearning/turing-test-lessons
